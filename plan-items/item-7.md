
### **7. Sectorspecifieke AI-plannen**

Voor sectoren waar we niet afhankelijk mogen worden van buitenlandse AI-modellen, moeten we een duidelijk plan definiëren. We moeten vooruit denken, en ons inbeelden hoe (ingrijpend) een industrie zal veranderen wanneer AI over (boven)menselijke intelligentie zal beschikken, en hoe we hier zelf aan mee kunnen bouwen - in Europese samenwerking waar mogelijk. Zulke ambitieuze plannen trekken bovendien toptalent aan dat juist dáármee het verschil wil maken.

Elke sector heeft unieke uitdagingen en kansen met betrekking tot AI. Voor de gezondheidszorg, landbouw, logistiek, onderwijs en publieke diensten moeten we specifieke plannen ontwikkelen die rekening houden met de sectorale dynamiek. Deze plannen moeten concrete doelstellingen bevatten voor het ontwikkelen en implementeren van Nederlandse AI-oplossingen.
